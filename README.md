# Responsive Typography, 2019/2020

Als je doof bent, of als je om een andere reden geen geluid kunt horen, dan mis je veel informatie als je een film kijkt. Knisperende voetstappen, langzaam aanzwellende muziek, nerveus getik op een deur, je hoort het natuurlijk allemaal niet. Nu bestaat er zoiets als *closed caption*, maar dit beschrijft de auditieve informatie nogal neutraal. Dit kan visueel sterker. 

Voor de opdracht van web-typography 19-20 heb ik aan een fragment uit de film *Blade Runner 2049* visuele elementen toegevoegd. Deze elementen zullen iemand die doof is vertellen wat voor dingen de sfeer en gevoel van een geluid dat wij wel kunnen horen, aan de film toevoegt. Ook is er natuurlijk aan de ondertiteling van de video gewerkt. Tekst staat soms op een andere plek, met een andere grote, of een heel ander lettertype. Dit is allemaal gedaan om het voor de viewer duidelijker te maken.

Dit project is uitgevoerd specifiek voor Marie van Driessche, een Interaction Designer bij VPRO wie al heel haar level niet kan horen. Voor haar is dit fragment bewerkt en het is dus belangrijk dat alles voor haar duidelijk is. Hierom heb ik op 2 verschillende momenten het fragment met mijn toevoegingen aan Marie laten zien en om feedback gevraagd, hierover later meer.

Het eind resultaat van dit project is te vinden op deze link: https://bart211820.github.io/web-typography-19-20/closed-captions/

Ik zal nu vertellen hoe ik tot dit resultaat ben gekomen:

## Versie 1
Toen ik de opdracht had ontvangen was ik meteen aan de slag gegaan, en heb ik verschillende elementen toegevoegd voor de eerste test versie.

### Ondertiteling
Aller eerst ben ik de ondertiteling van de video gaan aanpassen. Voor deze opdracht mochten we uit 2 opties voor de typografie kiezen. Optie 1 was het systeemfont van de gebruiker, en optie 2 was een font genaamd Brenner. Ik heb gekozen voor font Brenner, aangezien het niet handig is om afhankelijk te zijn van de instelling van een gebruiker. Ja, zo kan deze persoon natuurlijk zelf  instellen wat ze fijn vinden. Maar als ze altijd gewoon instellen dat ze een font willen dat zij mooi vinden, kan het fragment ineens een heel verkeerde sfeer krijgen. Ook was font Brenner erg geschikt voor de opdracht met veel verschillende opties, dit was dus de betere keuze.

Bijna het hele fragment is een gesprek tussen 2 personen, het is dus belangrijk dat het ten alle tijden duidelijk is wie er aan het woord is. Dit kan gedaan worden door de tekst van 1 persoon aan de ene kant van het scherm te zetten, en de tekst van de andere persoon aan de andere kant. Maar echter weet ik niet wat de beste plek is voor de ondertiteling van wie. Hierom heb ik aan het begin van de video de ondertiteling van Constant K (de hoofdrol) aan de linker kant staan, en aan het einde aan de rechter kant. Op deze manier kan ik goed aan Marie vragen wat zij het beste vind, aangezien ze het kan vergelijken met elkaar.

Verder heb ik ook natuurlijk de font-family per persoon aangepast, om de toon van de stem goed weer te geven maar ook om nog duidelijker te maken wanneer verschillende mensen praten. Voor de Constant K is font *Brenner Slab* ingesteld. Dit is een erg normale versie van Brenner wat dus goed bij hem past, aangezien hij erg monotoon en rustig praat. Zijn gesprekspartner komt uit een speaker en klinkt hierdoor een beetje als een robot, hier past Brenner Mono Regular goed bij. De letters in deze versie zijn erg recht en simpel, en lijkt hierom echt alsof het een bericht van een computer is.

### Achtergrond
Aan het begin was de achtergrond rondom de video helemaal wit, wat niet echt bij de spannende gedeeltes van het fragment paste. Daarom heb ik het aangepast dat de achtergrond de zelfde kleur is als de video op elk moment. Als het fragment in een donkere scene zit is de achtergrond ook donker en als ze in een lichte kamer zitten is de achtergrond ook een lichtere kleur.

Ook is er aan het begin licht dat uit en aan gaat op de maat van de muziek op de achtergrond. Dit is om de het gevoel van spanning door te geven zonder geluid.

### Alarm lampen
Aan het begin van de video gaan er 2 verschillende alarmen af. Een om 0:09 en een om 0:11. Ik heb er voor gezocht dat op deze tijden 2 lampen aan de zijkanten van het scherm aangaan om aan te geven dat er een kort alarm aan gaat. Het eerste alarm heeft een rode kleur omdat dit alarm meer een alarmerende toon heeft, en rood hier een toepasselijke kleur voor is. Het tweede alarm is meer een sirene en is daarom blauw, omdat bijvoorbeeld politie sirenes ook vaak een blauwe kleur hebben. Kleuren zijn erg belangrijk voor het opwekken van bepaalde emoties of het zetten van een sfeer.

### Recitatie
Constant K wordt op een gegeven moment gevraagd om een recitatie te doen. Deze recitatie bestaat uit 4 regels die eerst 1 voor 1 op het scherm werden laten zien. Maar omdat het een recitatie is dacht ik dat het misschien beter was om ze allemaal tegelijkertijd op het scherm, onder elkaar te laten zien. Halverwege de recitatie wordt hij ook onderbroken door iemand die hem voorbij loopt. Deze andere persoon zegt iets op een erg nijdige toon. Hiervoor heb ik deze specifieke ondertiteling rood met grote letter gemaakt. Deze tekst verschijnt ook midden op de video en schuift dan snel naar beneden waar de ondertiteling van de recitatie staat. Deze recitatie ondertiteling wordt dan weg geduwd om aan te geven dat hij onderbroken wordt door de andere persoon. Hierna schuift de tekst van de recitatie weer langzaam omhoog naar de originele locatie.

### Schuddend scherm
Later gaan er ook nog 2 andere alarmen af. Deze alarmen erg mechanisch en hierom heb ik hier eerst geen lampen op gezet, maar laat ik heel het scherm schudden op de maat van het alarm. In het fragment onderbreekt het geluid de recitatie namelijk een beetje en deze animatie moet ook de lezer van de ondertiteling onderbreken, zonder de tekst weg te halen.

### Schaduw in het browser venster
Er zijn 2 gesprekken waarin Constant K in een kleine kamer zit. Tijdens deze gesprekken is er een soort stressende ruis op de achtergrond, het klinkt een beetje als het gefluit van een waterkoker. Zeggen dat het geluid van een waterkoker op de achtergrond is heeft nu natuurlijk niet zo veel nut, het gaat namelijk niet om wat het geluid zelf precies is maar het gaat er om wat voor gevoel het moet overgeven. Daarom heb ik een donkere schaduw aan de randen van het browser venster gezet die steeds groter worden net zoals het geluid dat steeds harder wordt. Dit geeft een stressend gevoel over en laat zien dat Constant K niet helemaal comfortabel is in de situatie.

## Versie 2
Op 14 mei heb ik het fragment met mijn aanpassingen aan Marie laten zien en heb ik haar wat vragen gesteld. Zij heeft mij toen feedback gegeven en deze heb ik verwerkt op de volgende manieren:

### Tekst locatie
Zoals ik al had gezegd bij versie 1 wilde ik aan Marie vragen wat voor haar logischer was. De tekst van de hoofdpersoon aan de linker of aan de rechter kant. Ik heb haar beide opties laten zien maar ze vond dat het voor haar niks uitmaakte, zolang het maar duidelijk was wie er op welk moment aan het praten was. Hiervoor heb ik er voor gekozen om de ondertiteling van Constant K (de hoofdrol) altijd aan de rechterkant van het scherm te zetten, en de overige ondertiteling aan de linkerkant. Dit is omdat we het verhaal volgens vanuit Constant K zijn ogen, en mensen vaak berichten aan de rechterkant van een scherm met zichzelf associëren. Kijk bijvoorbeeld maar eens naar een app zoals WhatsApp, waar al jouw berichten aan de rechterkant van het scherm staan. En nou is het toevallig ook zo dat Constant K zelf vaak ook aan de rechter kant van het scherm zit, waar het geluid dus normaal gesproken vandaan komt. Dit is dus de perfecte opstelling voor de tekst.

### Niet veel tekst tegelijkertijd op het scherm
Tijdens de recitatie scene had ik zoals eerder gezegd alle ondertiteling tegelijkertijd op het scherm staan. Hier was Marie echter geen fan van omdat ze het lastig vond om bij te houden wat er op welk moment gezegd werd. Hierom heb ik dit weer terug gezet en is er maar 1 regel ondertiteling op elk moment. Ook heb ik de ondertiteling van de man die Constant K onderbreekt kleiner gemaakt, omdat hij dit niet echt luid schreeuwt. Wel heb ik het met een rode kleur gehouden om aan te geven dat ondanks dat hij niet schreeuwt, hij het erg nijdig zegt.

### Schudden is onduidelijk
Ook had ik een animatie ingebouwd die heel het scherm laat schudden als er een alarm af gaat. Marie vond dit wel een leuk idee maar ze kon niet echt begrijpen wat voor boodschap het moest overgeven. Hier moest ik dus nog wat extra's voor verzinnen en ik heb besloten om bij elk geluid een paar iconen naast de ondertiteling zelf te zetten. Deze iconen kunnen helpen wat voor boodschap het geluid moet doorgeven. Ik heb voor elk geluid een icoon gedaan en niet alleen voor dit ene geluid dat onduidelijk was.

### Klein scherm
Een ander ding dat Marie minder vond was dat de video nog erg klein was. Ze had hier niet echt iets over gezegd maar het was meer een observatie van mij omdat ze dacht dat de pagina eerst niet goed geladen was met de kleine video. Hierom heb ik het video venster ook groter gemaakt.

## Versie 3
19 mei was de 2e en laatste feedback moment met Marie. Erg belangrijk dus en ik heb weer erg nuttige feedback ontvangen.

### Iconen
Marie was geen fan van de iconen die ik naast de ondertiteling had gezet. Dit was omdat iconen veel verschillende dingen kunnen betekenen en dus niet goed duidelijk zijn. Deze heb ik dus weer weg gehaald en ik heb de visuele effecten rondom de video duidelijker en extremer gemaakt. Zo heb ik op het moment dat heel de video schud bij de 3 alarmen ook nog een extra rood licht, samen met een afbeelding van metaal op de achtergrond gezet. Het geluid klinkt namelijk erg mechanisch en dit wil ik met de hulp van deze afbeelding meegeven.

### Ondertiteling
Ook wilde ik de typografie van de ondertiteling nog wat aanpassen. Zo heb ik de font-size van de stem van Constant K kleiner gemaakt dan de font-size van zijn gesprekspartner. Omdat zijn partner luider en agressiever praat, terwijl Constant K antwoord op de vragen. Ook heb ik Constant K zijn ondertiteling *italic* gemaakt om het er nog menselijker uit te laten zien in vergelijking met de stem uit de speaker.

### Closed Caption
Als laatste heb ik nog een closed caption toegevoegd tijdens de ondervragingen. Het gefluit dat je hoort op de achtergrond is namelijk een soort afleidend en daarom heb ik met grote letters de tekst \[ disturbance \] neergezet. Dit is misschien wat saai maar daarom heb ik er ook voor gezorgd dat er achter de tekst verschillende kleuren bewegen in de vorm van de letters, om nog voor een beetje extra afleiding te zorgen. Ook geeft dit je een draaierig gevoel wat je ook kan krijgen als je te lang naar een fluit aan het luisteren bent.

## Nawoord
Dit project is nu af en ik ben benieuwd naar de eindbeoordeling. Ik vond dit zeker een interessante en unieke opdracht waar ik ook veel mee geleerd heb. Hierom wil ik graag mijn docent Vasilis van Gemert bedanken voor het opzetten van deze opdracht. En ik wil hem ook bedanken voor het helpen en het geven van feedback op mijn toevoegingen van het fragment. En natuurlijk wil ik ook graag Marie van Driessche bedanken voor het helpen en geven van feedback op mijn ideeën. Ik hoop dat zij ook plezier had met deze opdracht en tevreden is met het eindresultaat.
